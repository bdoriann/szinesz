Eddie Murphy (eredeti neve: Edward Regan Murphy) (New York, 1961. április 3. –) Emmy- és Golden Globe-díjas amerikai színész, humorista, filmproducer és énekes.

Golden Globe-díjra jelölt alakításai voltak a 48 óra (1982), a Szerepcsere (1983), a Beverly Hills-i zsaru (1984), a Bölcsek kövére (1996) és A nevem Dolemite (2019) című filmekben. Emlékezetesebb filmjei közé tartozik még az Amerikába jöttem (1988), a Vámpír Brooklynban (1995), a Dr. Dolittle (1998), a Dr. Dolittle 2. (2001), a Norbit (2007) és az Amerikába jöttem 2. (2021) című vígjáték.

A 2007-es Dreamgirls mellékszereplőjeként Golden Globe-díjat nyert és Oscarra is jelölték.